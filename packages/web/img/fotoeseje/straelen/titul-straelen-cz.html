---
permalink: false
---
STRAELENU NA STOPĚ<br>
z Evropského překladatelského kolegia
v Německu během března 2014

Na náměstí na místě pro radnici proradně děje se raději spořitelna. Nestojí tu jen tak zbytečně, skutečně děje se, divadlo k podívání, zvučidlo k poslouchání, každou hodinu k podivení. Tucet kravských zvonců, na šešulce trčivé chocholy proti ptactvu, uvnitř pod pláštěm paličky k výrobě písničky, písniček jako hubiček pro každou příležitost. Od radnice za valy radní račte se rozvalit, ze své pohovky dívat se zpoza aktovky, sledovat opakované jednoaktovky. Nad zvonci otevřou se pravá dvířka, ze zdířky vystoupí sedlák, v náručí selátko, drží si je, robátko, ten že by chtěl je prodat? Z levých vrat vyleze byrokrat, možná jen bohatec, za pasem kinklá se, cinká mu měšec. A už se oba setkají, ruce se jim zvedají, klesají, sem tam, tam sem, dáš? za kolik? nemáš? ne tolik! ruce se míhají, míjejí, k dílu se nemají, doba jim vypršela, co se dá dělat, odročí kšefty, tak sbohem zas o půl šestý, to ne, sousede, až za celou, zajedou, do svých cel za vraty, tyhle dvá paťatý. Z pohovky pokyvují, tak tak, jen nic neuhnat, další hodinka, než to zas zaklinká, což dát si na rozmyšlenou šlofíka?!		 Jak to tu vedou
