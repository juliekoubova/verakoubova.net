---
permalink: false
---
ZÁKOPY NARUBY
Bitevní pláň na vrcholu města,
bojové jednotky proudí bok po boku,
když vtom: zátaras, řada zákopů,
do nichž se leze – nahoru:
Vespod střílí se do mísy,
nahoře se už kdosi vzdává
– a ne: to jen svým Canonem
ostřeluje z kabin bojovníkům záda,
kdežto vojenské ležení jemu u nohou 
bitvu v mobilech rozpoutává.
Na povel zakřičí a na povel rozdrtí
nepřítomné vládce statisícovým tichem
a hned zas smíchem figurín na tyči.
Jedna si ucpává uši – z Lán,
a v televizi nandává to davu mimo Prahu
i ten druhý kmán.
