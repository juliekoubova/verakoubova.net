---
permalink: false
---
SOUSOŠÍ
Sousoší mohou se smát
a mohou se palčivě ptát
a k zítřkům se obracet,
placku na klopách
a v ruce praporce.
A spolu zas jednou 
se mohou, živoucí, 
navzájem podpírat
a mohou se objímat
a s dlouhou – už zase! – trpělivostí
tomu pod zmítanou vlajkou na Hradě,
tomu u temných vod ve vládě,
ach, se sošnou trpělivostí,
jejich zamrzlá svědomí otvírat,
zkamenělým poslušnost odpírat
a vichr s povodní zaklínat.
