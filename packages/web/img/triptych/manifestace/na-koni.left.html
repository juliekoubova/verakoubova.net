---
permalink: false
---
NA KONI
Běž a kluš, vraníku!
Kobylo, kopyta zvedej,
cválej nad slavným rynkem,
nad klíči rozcinkanými,
nad dávnými shromážděními,
– Kafka tu vzlykl dojetím
nad vznikem republiky.
Prach svých iluzí viř
do nosu křivým hubám,
ztělesněné zášti z Hradu,
žalovanému držícímu vládu,
co na dluh doby rozhazují
na jízdenky, na důchody –
plač nad vírou lidu urnového.
Ach, stud nás přežívá,
když nestoudnost mozky vymývá.
