---
permalink: false
---
ZE ŽIVOTA
Kolem dokola šedá.
Kam pohlédneš,
pod nohy, nad hlavu,
všude se prostírá šeď.
Nezviklatelně navždy.
Ale: natáhnout se v ní můžeš,
rozpřáhnout, zamávat křídly,
vznést. Zítra či dnes,
včera, každou chvíli
vylétnout k vrcholům,
hroty zabořit do peřin okamžiku,
své unešení do éteru vmést.
A pak se zas rozhlédnout
po nezničitelné šedi
a dál se nechat nést.
