---
permalink: false
---
POKAŽDÉ POSLEDNÍ
Závěrečné záškuby vzepětí.
Ještě se dva štíty
do světla vypínají.
Ještě přes večerní nebe
stříbrné poselství přeletí,
ještě se ve dvoře
rozsvítí dvě skla, v objetí,
a okno k vrcholu spěje.
Poslední výzva vzplála!
pokaždé poslední.
Tedy i další dny.
Nebude-li v rozhodnou chvíli
stát před sluncem mrak,
nespustí-li se déšť,
nezalehne-li dvůr šeď,
možná pak, takhle, ano tak…