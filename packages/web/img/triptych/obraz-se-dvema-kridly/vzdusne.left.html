---
permalink: false
---
VZDUŠNÉ ZÁMKY
Rozvichřené nebe,
zvířené záclony břečťanu,
zkřížené šlahouny komínů
ve stínu malebných ulic.
„Město vidím veliké…“
…vyšňořených paláců,
stánků s pozlátky!
V zastrčených koutech
mezi lucernou a popelnicí
vyvěšeny neviděné opony,
Christo je hází přes domy. 
Na holých zdech
proměnlivé kulisy, 
které se nebesy
rozsvěcují a zhášejí 
podle počasí.
