---
permalink: false
---
MLČENÍ SIRÉNY
Skočit do vody,
rozdat si to s masou.
Do vody spadnout,
lapat po dechu hlava nehlava.
Z vody se zrodit,
nežít než z povrchu.
Sršet blesky a bouřením,
kypět vřením pěny,
pět ve vřavě mlčením,
plozen být kolem dokola.
– Když voda opadne,
svrasknout v rybí kostru strženého pně, 
zachycen kdesi u splavu,
větve vzpínat kolem dokola
mrtvého kmenu,
nemít už jehličí ani pěnu.