---
layout: pages/about
title: VěK
---
Věra Koubová navštěvovala v&nbsp;letech 1986–1989 Pražskou fotografickou školu. Zakončila ji teoretickou prací
<a href="Publikace/ZapomenutePortrety/Index.html">Zapomenuté portréty</a> o&nbsp;svém objevu negativních desek
s&nbsp;podobiznami slavných osobností z&nbsp;přelomu 19. a&nbsp;20. století z&nbsp;ateliéru Mulač.
V&nbsp;devadesátých letech se nejprve věnovala snímkům souboru <a href="Expozice/MistoDeje/Index.html">Místo
  děje</a>, představujícím člověka ve městě na místech (možných) dějů. – Pro projekt německého historika
Steffena Höhna snímala po řadu let <a href="Nesmrtelni/Index.html">hroby</a> českých, německých
a&nbsp;židovských osobností na území bývalé &bdquo;Bohemie&ldquo;. – Dále zachycuje na <a
  href="Konference/Index.html">konferencích</a> dramatické výjevy i&nbsp;soustředění člověka v&nbsp;abstraktním
prostředí. – Dlouhodobější události sbírá do <a href="Fotoesej/Index.html">fotoesejů</a>. – Nejnověji se zabývá
<a href="Ilustrace/Index.html">ilustracemi</a>, v&nbsp;nichž v&nbsp;dialogu s&nbsp;literárním dílem transformuje
jeho výpověď do obrazového tvaru.– Průběžně zkoumá možnosti <a href="Portret/Index.html">portrétní</a>
fotografie. Pracuje klasickou stříbrnou metodou bez digitální manipulace černobílého obrazu.


Od ukončení studia překladatelství na filosofické fakultě Karlovy university v&nbsp;Praze v&nbsp;oboru
němčina–angličtina roku 1979 disertací <em>Jazyková originalita jako překladatelský problém</em> (především na
základě rozboru překladů románu Jamese Joyce <em>Ulysses</em>) se věnuje <a href="../z-jazyka-do-jazyka">překládání</a>
německojazyčné prózy, poezie a&nbsp;filosofie, zvláště dosud
nepřeložených prací Friedricha Nietzscheho, spisů Franze Kafky v&nbsp;rámci jeho sebraného Díla v&nbsp;češtině
a&nbsp;poetických sbírek původně pražského Němce Franze Wurma (1926).

Texty, jimiž se zabývá překladem či v&nbsp;ilustraci, prezentuje buď jako literárně hudební pásma
v&nbsp;samostatných <a href="../slova-k-poslechu">pořadech</a> živě či v&nbsp;rozhlase, nebo
v&nbsp;přednášce, příp. doslovu anebo v&nbsp;rámci <a href="../po-stopach">literární procházky</a>.